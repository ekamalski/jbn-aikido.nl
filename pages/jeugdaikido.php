<h2> Masterclass Jeugdaikido</h2>
<p> 
In 2015 start de JBN een Masterclass Jeugdaikido van 4 cursusdagen.
De Masterclass Aikido is een aanvulling op de opleiding Aikidoleraar niveau 3 (AL3). 
Je leert lessen aan jeugd op kyuniveau te verzorgen en te evalueren. 
De opleiding geeft géén extra bevoegdheden, wél extra kennis en vaardigheden op 
het gebied van: didactiek, pedagogiek, fysiologie , ontwikkelingspsychologie 
(inclusief stoornissen),  begeleiding van jeugdgroepen, contacten met ouders, 
werk- en spelvormen. 
</p>

<h2>Toelatingseisen</h2>
<ul>
<li> Minimale leeftijd 18 jaar
<li> Minimaal 2e dan aikido (aikikai, ki-aikido, aikibudo)
<li> In bezit van het JBN diploma Aikidoleraar niveau 3 of vergelijkbare licentie 
voor het geven aikidoles op niveau 3
</ul>

<h2>Duur  en data lesdagen</h2>
De opleiding omvat 4 opleidingsdagen (van 10.00 uur tot 16.00 uur) 
<br/>De opleidingsdagen zijn: 
<ul>
	<li>21 maart 2015</li>
	<li>11 april 2015</li>
	<li>16 mei 2015</li>
	<li>30 mei 2015</li>
</ul>

<h2>Kosten</h2>
<p> 
De kosten voor de Masterclass bedragen &euro; 230,00  (inclusief lesmateriaal, 
portfoliobeoordeling en certificaat Masterclass Jeugdaikido. 
Voor leden van de JBN bedragen de kosten &euro; 180,00
De kosten voor het lidmaatschap van de JBN bedragen &euro; 51,85 per jaar  
</p>

<h2>Inhoud</h2>
<p> 
Je wordt stapsgewijs voorbereid op een toetsing, waarin het functioneren als 
leraar jeugdaikido centraal staat. Tijdens de opleiding voer je twee opdrachten uit:
<ol>
<li> je schrijft een essay over jouw visie op jeugdaikido
<li> je geeft twee lessen aan jeugdgroepen buiten jouw eigen dojo 
    (gedocumenteerd met lesplan, feedback,  zelfreflectie en video-opnames van 
    beide lessen op CD/DVD).
</ol>


<h2>Onderwerpen</h2>
Tijdens de vier opleidingsdagen komen de  onderstaande onderwerpen aan de orde 
in de theorie én de praktijk:
<ul>
<li>ontwikkelingspsychologie en fysiologie 
<li>blessurebehandeling en -preventie
<li>pedagogiek, motiveren, straffen en belonen
<li>omgaan met stoornissen en gedragsproblemen van kinderen
<li>didactiek, spel/werkvormen in de praktijk, gebruik van  wapens, etiquette, gebruik terminologie, examens
<li>contact met ouders
</ul>

<h2>Aanmelden</h2>
<p>Ben je geïnteresseerd in de masterclass Jeugdaikidoleraar? Binnenkort kun jij je via deze website voor de opleiding aanmelden.</p>